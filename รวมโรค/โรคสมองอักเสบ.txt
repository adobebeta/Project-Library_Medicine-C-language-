"โรคสมองอักเสบ"

>อาการ
       	
      โดยมากผู้ป่วยจะอาจไม่แสดงอาการ แต่เมื่อโรคสมองอักเสบ แสดงอาการ ผู้ป่วยจะเริ่มมีไข้ อ่อนเพลีย เจ็บคอ คอแข็ง อาเจียน ปวดหัว กระสับกระส่าย ซึมเศร้า

>สาเหตุ/ปัจจัยที่นำมาสู่โรค
         ส่วนใหญ่ของโรคพบว่าเกิดจากเชื้อไวรัส ซึ่งเกิดจากการติดต่อมาจากการกัด ต่อยของสัตว์ เช่น ยุง ไร สุนัข ค้างคาว เป็นต้น 
เราสามารถแบ่งประเภทของการติดเชื้อได้ 2 ประเภท คือ การติดเชื้อครั้งแรก และ การติดเชื้อจากการมีเชื้อโรคอยู่ในร่างกายอยู่แล้ว 
รายละเอียด ดังนี้
1. การติดเชื้อครั้งแรก(Primary encephalitis) เป็นลักษณะของการติดเชื้อจากการโดนสัตว์กัด ซึ่งเชื้อโรคสามารถทำ
ให้เกิดการติดเชื้อทำให้สมองอักเสบได้
2. การติดเชื้อจากการมีเชื้อโรคอยู่ในร่างกายอยู่แล้ว (Secondary encephalitis) ลักษณะ เช่นการติดเชื้อโรค 
และเป็นระยะไม่แสดงอาการ เช่น เชื้อเริม เป็นต้น

>แนวทางการรักษา
	การรักษาคือให้ยาฆ่าเชื้อ ร่วมกับการรักษาแบบประคับประคอง
โดยจะให้การรักษาแบบประคับประคองเป็นหลัก เว้นแต่โรคสมองอักเสบจากเชื้อไวรัสเริม ที่ต้องให้ยาฆ่าเชื้อไวรัส 
เพราะพิสูจน์แล้วว่า ยามีประสิทธิภาพในการรักษาและช่วยลดอัตราการเสียชีวิตได้ สำหรับยาฆ่าเชื้อไวรัสในกรณีที่ติดเชื้อไวรัสชนิดอื่น
ได้แก่ เชื้อที่ทำให้เกิดโรคอีสุกอีใส เชื้อ อีบีวี และเชื้อ ซีเอ็มวี อาจพิจารณาให้ยาฆ่าเชื้อ แต่ประสิทธิภาพของยาในการรักษาไวรัสกลุ่มนี้ยังไม่ชัดเจน 
ส่วนเชื้อไวรัสอื่นๆที่เหลือ รวมทั้ง ไวรัส เจอี ที่เป็นปัญหาในประเทศไทย ยังไม่มียาสำหรับฆ่าเชื้อโดยเฉพาะ
การรักษาแบบประคับประคอง ได้แก่ การให้ยาลดไข้ การให้ยากันชัก การให้สารน้ำ การควบคุมความดันโลหิต การควบคุมความดันในสมองไม่ให้สูง 
ถ้าอาการรุนแรงก็ต้องดูแลผู้ป่วยในหน่วยดูแลผู้ป่วยวิกฤติ/ไอซียู(ICU, Intensive care unit) และการดูแลระบบหายใจ 
ในกรณีที่ซึมมากอาจต้องใส่เครื่องช่วยหายใจ เป็นต้น